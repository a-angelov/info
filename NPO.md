## Информация за Неправителствена организация (НПО)
Днес бях при моя счетоводител и го разпитах как функционират НПО-тата и споделям информацията:

### Фондация:
Фондация е дружество с нестопанска цел, която е регистрирана с дадена цел ( пример: Фондация за децата в риск по света - Мисията на Фондация за децата в риск по света е да промени живота на децата, лишени от родителска грижа; „Светът на Мария“ - Мисията на Фондация „Светът на Мария“ е да подобрява качеството на живот на хората с интелектуални затруднения и техните семейства )
Фондацията трябва да събира средства единствено и само свързани с въпросната цел. Целта на фондацията следва да се регламентира в нейния устав, като там се определят нейните членове, условията за членство и за какво ще се отчисляват пари като разходи и т.н. Уставът е много важна част от самата Фондация и всичко трябва да е описани в него.

(примерен устав на фондация с подобна тематика: http://www.foundation.sofimun.org/SOFIMUN-Doc-Statute-BG.pdf)

#### Имуществото на фондацията се формира от: 

1. дарения, завещания и спонсорство от физически и юридически лица; 
2. финансиране от Световната банка, структурни и други фондове, международни, 
обществени и частни организации; 
3. доходи от допълнителна стопанска дейност, придобити по определения за това
ред от българското законодателство; 
4. членски внос

#### Разходи могат да се начисляват за:
- заплати на членовете ( заплатите не трябва да са под прага на икономическата дейност за всяка длъжност, но могат да се по-високи)
- разход за офис
- разход за самата кауза

Трябва да се води много стриктна документация за произхода на парите и за какво се харчат. За входящи средства от спонсори се сключват договори и се пишат приходни ордери. При изходящи средства се взимат фактури и се правят протоколи за какво са изхарчени средствата.   

#### Структура на фондацията като сдружение е следната:
(задълженията  на отделните органи са описани подробно в PDF-а, по-горе)
- Общо събрание на учредителите
- Съвет на доверителите
- Борд на директорите
- Изпълнителен директор 

Ключовият момент при Фондацията е, че не трябва да има печалба или загуба ( това, което е присъщо за търговско дружество ).

Фондацията се регистрира към Министерство на правосъдието. Таксата е ~50 лв като са необходими Устава на Фондацията и учредителен протокол, колко човека членуват.

### Гражданско сдружение с нестопанска цел
Като функции и процедура е същото като Фондацията, но с малката разлика, че може да има повече от една цел.

### Фондация с нестопанска и стопанска дейност
Разликата е, че в устава се описва за какво може да реализира печалба фирмата. Логиката е, че има все едно две дружества с един номер: едното е с нестопанска дейност, а другото със стопанска.
Накрая на годината се подават два годишни баланса. Като частта с печалбата се облага с данъци (10% плосък данък)
